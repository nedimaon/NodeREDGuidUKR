[Статті](README.md)

# Розробка платформи на базі Low/No-Code інструментів

[Олександр Пупена](https://github.com/pupenasan) 31.07.2023

Кілька місяців тому я вирішив спробувати створити власними силами свою IoT платформу (IoT - Interent of Things, Інтернет речей). Це начебто і не моя справа, як спеціаліста з автоматизації, - створювати платформи. Однак сама платформа була не єдиною і мабуть не основною ціллю, я хотів пройти шлях розроблення чогось потрібного ринку IoT та IIoT (Industrial IoT) з використанням Low/No-Code інструментів для того щоб:

- зрозуміти як працюють IoT платформи зсередини (хоча звісно усі вони дуже різні), щоб за необхідності грамотно сформувати технічні вимоги ІТ спеціалістам   
- повчитися технологіям, які до цього за певних причин "проходили поряд"
- отримати додаткові навики Low/No-Code, щоб розробляти інші індивідуальні рішення для IIoT
- мати в корзині рішень цілу IoT платформу :)    

Тут на щастя попався замовник, якому якраз це і потрібно було. Сьогодні (31.07.23) я презентував йому альфа-версію, і презентація пройшла успішно. Звісно не без косяків, але на те вона і "альфа". У цій статті я вирішив зробити підсумки за весь цей час, так як у своїх постах на каналах практично нічого про проєкт не говорив. Платформа ще сира, але з технічної точки зору багато чого для мене стало нового і принаймні для себе хотів би це зафіксувати.

## Про IoT платформу: точка зору кінцевого користувача

Перша за все треба розказати про те, що я називаю **IoT платформо**ю. На даний момент це SaaS (хмарний застосунок як сервіс), який надає можливість підключення IoT пристроїв конкретного типу через MQTT з можливістю віддаленого контролю та керування (керування поки не реалізовано) через WEB-браузер адаптований під мобільні пристрої. З точки зору кінцевого користувача, на даний момент платформа надає такі можливості:

- підключення пристрою до платформи з самореєстрацією; з технічної точки зору це робиться через MQTT, і з боку пристрою я нічого не розробляв, це розробка іншого спеціаліста; 
- пошук пристрою по QR-коду:
  - з будь-якого застосунку сканера QR-коду користувач заходить на сторінку пристрою
  - на сторінці пошуку пристрою інформація автоматично відображається про сканований пристрій

![image-20230731154617002](media/image-20230731154617002.png)

рис.1. Перегляд пристрою по QR-коду

- добавлення пристрою до свого списку з попередньою перевіркою по секретному коду
- перегляд пристроїв в своєму списку (головна сторінка) з відображенням основної інформації  

![image-20230731142226833](media/image-20230731142226833.png)

рис.2. Головна сторінка користувача зі списком пристроїв

- відображення інформації по виділеному пристрою, наразі:
  - графіків параметрів за різні проміжки часу
  - загальними споживанням електроенергії пристрою за звітний час з перерахунком в грошовий еквівалент  
  - журналу подій 

![image-20230731142255849](media/image-20230731142255849.png)

рис.3. Інформація про пристрій

Додатково реалізована:

- самостійна реєстрація користувача на платформі з підтвердженням через пошту
- авторизація користувача  

Звісно це не весь майбутній функціонал, це тільки перші кроки. Але  

## Про IoT платформу: точка зору адміністратора

Найбільше всього роботи пішло на розроблення основи платформи. Про це я напишу трохи нижче, тут лише зауважу, що для IoT платформи розроблено два інтерфейси: один для кінцевого користувача, який я описав вище, а інший - для адміністратора системи. Наразі "адмінка" надає такі можливості:

- створення, видалення та адміністрування користувачів 
- адміністрування користувацьких модулів системи: кому до чого можна доступатися в системі
- перегляд та редагування бази даних
- перегляд та редагування (добавлення/видалення) пристроїв для користувача
- створення та редагування типів пристроїв, в яких означується її поведінка
- створення та редагування пристроїв: тип, значення полів, створення QR-кодів, секретні коди доступу
- діагностичне вікно контролю MQTT повідомлень 

![image-20230731161236846](media/image-20230731161236846.png)

рис.4. перегляд та редагування бази даних

![image-20230731161543765](media/image-20230731161543765.png)

рис.5. перегляд та редагування пристроїв для користувача

![image-20230731142307988](media/image-20230731142307988.png)

рис.6. Керування пристроями

У доповнення до цього до платформи підключений Телеграм-бот, який наразі сповіщає адмінів про стан пристроїв.

![image-20230731162220766](media/image-20230731162220766.png)

рис.7. Телеграм бот для адміністраторів

Знову ж таки, планується нарощувати і тут функціональність. Це така собі "стартова позиція". 

## Чому "Платформа"?

Аксакали в темі IoT скажуть що це зовсім не платформа, а кінцеве рішення SaaS. Наразі це так і є, але в основі стоять механізми, які нададуть можливість розробникам самостійно розробляти свої типи пристроїв і підключати їх. Звісно це буде не в межах цього проекту, бо тут це і не потребується. Але мені саме це було цікаво проробити і питань наразі є багато, але певні ідеї вже опробувані, і вони показали свою працездатність. Тут поки зарано розповідати про все, поки скажу що типи означуються через JSONata, і цю ідею я піддивився у IBM Clouds IoT. 

Тому, наразі це дійсно не платформа, але я вирощую її саме в цьому напрямку :) .  

## Платформа на платформі: Low/No-Code інструментарій UBOS.tech

Прийшов час заглянути під капот. Це все реалізовано на дуже крутій (без перебільшення) **LoCode/NoLow/No-Code платформі [UBOS.tech](https://ubos.tech/)** , яку розробили і підтримує українська компанія. Я надзвичайно вдячний долі і розробникам UBOS.tech що у мене з'явилася така можливість! Подяки ще будуть нижче, зараз опишу трохи про платформу і що наразі там використовується.

Отже це хмарна платформа, яка надає можливість легко розгортати та поєднувати усі необхідні для розроблення Веб-застосунків сервіси:

- Node-RED для оброблення логіки керування
- UI Editor (перероблений Appsmith) для створення інтерфейсу користувача
- сервіси БД: MongoDB, MySQL, PostgreeSQL
- інші сервіси: MQTT Broker та інші, які вам потрібні під замовлення 

![image-20230731165000748](media/image-20230731165000748.png)

рис.8. Доступні типи сервісів на UBOS.tech станом на 31.07.2023

Кількість сервісів означується потребами і звісно впливають на витрати. Типи сервісів планується розширити в наступних версіях. На скільки мені відомо в майбутньому добавиться InfluxDB, а пізніше можливо Grafana.

Створення сервісів відбувається дуже легко - добавив, назвав і дав змінні середовища за необхідності. Далі все робиться відповідно до правил роботи з сервісами. У Node-RED все як зазвичай, нічого особливого - і це добре. UI editor розроблений на основі Appsmith і має багато додаткових можливостей. Хоча на скільки мені відомо під капотом це вже не зовсім Appsmith, але не буду розповідати, бо можливо це комерційна таємниця :). Наприклад, там є віджет, куди можна вписувати свою логіку на базі React. Ну а з базами даних нічого особливого. Хоча як на мене, варто б було добавити можливість прив'язки до них консолі.      

![image-20230731164400893](media/image-20230731164400893.png)      

рис.9. Середовище розроблення UBOS.tech

## Здобутки в компетентностях та досвід     

Як я вже писав на початку, за проект взявся для того щоб "покачати мускули". Такий пул технологій та рішень за такий короткий час я рідко освоював. Тут перерахую тезисно:

- Node-RED. Звісно з самим Node-RED я працював вже давно. Але використання імпортованих блоків коду, наданих мені командою технарів UBOS.tech показало мені те, чого я раніше не знав, зокрема:
  - встановлення модулів Node.js у вузлах `functions`
  - використання лінків-викликів
  - має бути щось третє, але я забув що :)
- MongoDB. До цього тільки грався, а завдяки цьому проекту ця СКБД стала для мене базовою для вирішення всіх завдань. Я навчився використовувати базові сервіси зміни даних в документах, агрегації (навіть для цього маленький курс пройшов на MongoDB), робити з Time Series. Тепер це моя улюблена СКБД :) 
- Авторизація. Модуль авторизації для Node-RED та UI люб'язно надали технарі з команди UBOS.tech. Я описував його трохи [тут](../ubos/auth/README.md). Це для мене був ще той виклик. Я довго шукав як реалізувати взагалі механізми автентифікації в Node-RED, а тут готове рішення, яке дозволяє створювати та керувати користувачами та їх можливостями а також їм самим реєструватися. Цей модуль я планував поділити на маленькі приклади для навчання, але поки тільки почав це робити (є кілька статей у цьому ж розділі репозиторію). Тут багато чого для мене було нового, не буду перераховувати. 
- UI та Appsmith. Це самий великий шматок, який для мене став  найбільшим відкриттям. Наявність окремого UI Builder на UBOS.tech робить цю платформу самодостатньою. У Node-RED Dasboard є купа недоліків, про які самі розробники неодноразово писали. Але наразі повноцінної альтернативи у Node-RED йому немає. Моє перше знайомство з UI Builder (ще минулого року) було не дуже вдалим. Я намагався його використовувати як альтернативу Dashboard, і там не було добре знайомих мені віджетів, тому я висказав своє "фє" і сказав що воно не годиться. Як виявилося вже цього року (на другому підході) - просто треба мати доку. Коли я дізнався що в основі стоїть [Appsmith](https://www.appsmith.com/) , то знайшов відповіді на багато запитань. Варто відмітити що тут також сильно допомогла команда UBOS.tech. Вони допомогли зробити кілька віджетів, зокрема з трендами та QR-кодом.

Щодо досвіду, наведу кілька цікавих моментів:

- Коли UI стало сильно тормозити, було вирішено виділити під нього більше ресурсів. Після створення нового сервісу з явно більшими ресурсами все почало літати. Стало працювати набагато приємніше.
- Одним з переломних моментів було рішення розділити UI для адмінки і кінцевого користувача. Останнє я навіть думав писати на HTML5, добре що передумав в сторону використання UI Builder, а то б писав до сих пір :)    

Стовідсотково щось ще забув. Але основні технології перерахував. Крім того я багато часу витратив на розроблення структури платформи. Я вже трохи втомив вас писаниною, тому залишу це на окрему статтю. Тим більше що це тільки зачатки.      

## Резюме: що далі?

Підсумовуючи варто зазначити, що це тільки початок. Я сподіваюсь і планую, що даний MVP дійде до стадії використання кінцевим споживачем. Паралельно є в планах запустити інший проект, але вже з більш універсальними механізмами. Слід також зазначити, що "платформенність" рішення зробило реалізацію складніше на кілька порядків. Після великої кількості проведених робіт будь яке індивідуальне рішення під потреби замовника виглядатимуть набагато простіше.

Використання Low/No-Code для розроблення WEB-застосунків, це як використання PLC та SCADA. Це під силу автоматникам. Тут не стільки треба вчити інструменти, як технології. Так що зберемося з силами, і розробимо курси. 

## Подяки

Перш за все дякую команді  [UBOS.tech](https://ubos.tech/) за надану можливість попрацювати на безкоштовній основі з їх сервісами а також за потужну технічну підтримку (для мене виділили окремий канал підтримки). Завдяки команді UBOS.tech я багато чому навчився і взагалі мав можливість зануритися у світ Low/No-Code. До знайомства з їх платформою я користувався інструментами стеку IIoT: Node-RED, InfluxDB, Grafana і думав що Low/No-Code то наше все (IoTників, автоматників). Зараз я розумію, що той же Node-RED має значно ширшу область застосування. Крім того UBOS.tech є співзасновником спільноти [FlowMates](https://flowmates.org/), мета якої "розвивати low/no-code культуру, аби організації  могли створювати та розгортати користувацькі додатки та інше програмне  забезпечення, необхідне для диджиталізації внутрішніх бізнес-процесів,  без глибоких знань у галузі програмування". Саме вони надали мені можливість потусити на їх івентах, за що вдячний і  UBOS.tech і іншим співзасновникам FlowMates. 

По друге, дякую замовнику, який погодився "почекати", поки я виділяв крихти часу за остаточним принципом на розроблення. Є багато пріоритетних завдань і за цей період я виділяв для цього проекту невеликі кванти часу. Зараз, коли вже видимі якісь результати, працювати психологічно легше. 