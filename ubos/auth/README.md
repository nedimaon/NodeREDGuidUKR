[На головну](../../README.md)

# Авторизаційний шаблон для застосунків на базі LoCode платформи UBOS

У даному розділі описується шаблон для [платформи UBOS](https://ubos.tech/) який дає вам можливість швидко почати розробляти застосунки, що потребують автентифікації користувача (перевірка автентичності) та його авторизації (дозволи в системі).

Порядок створення такого застосунку описано в [даній статті](https://community.ubos.tech/olha/nalashtuvannia-avtorizatsiinogho-tiemplieitu-27la) від [Olha Mashtaler](https://community.ubos.tech/olha). Тут ми зупинимося на послідовному розкриванні принципів та організації роботи шаблону починаючи від бачення з точки зору користувача до аналізу коду кінцевої реалізації. Слід звернути увагу що на момент прочитання даного розділу, реалізація може бути вдосконаленою і мати інший код. Даний розділ може стати корисним як розробникам на базі [платформи UBOS](https://ubos.tech/) так і розробникам в [Node-RED](https://nodered.org/) та [Appsmith](https://www.appsmith.com/) які становлять основу платформи.

## Загальні підходи до організації автентифікації та авторизації

Модуль передбачає організацію автентифікації користувачів на базі логіна (адреса електронної пошти) і пароля та надання їм доступу до дозволених сторінок користувацького інтерфейсу (UI, User Interface). Для початку варто зупинитися на організації такого доступу з точки зору використання застосунку. У цій частині ми не будемо розглядати як функціонує шаблон, а більше як ним користуватися адміністраторам та користувачам.  

Користувацький інтерфейс розроблений на базі сторінок (page). Користувачу (**user**) надається доступ до кожної сторінки, та до її елементів, в залежності від того, до якої групи користувачів він належить. Для групування користувачів  використовується рольова ієрархія. **Роль (role)** в даному шаблоні - це група користувачів, які мають однакові права щодо доступу до певних сторінок. Таким чином, усі користувачі які мають однакові ролі мають доступ до тих самих сторінок, і тих самих ементів на них. Розмежування доступу до контенту в межах сторінок в залежності від конкретного користувача не входить в даний шаблон, але він дає основу для такої реалізації і буде описаний в окремому розділі або статті.

Є особлива адміністраторська роль, яка має привілейований доступ, а саме до адміністративних сторінок. Особливість також в тому, що ця роль так як і перший користувач з цією роллю створюється в режимі розроблення а не функціонування розгорнутого застосунку. Тому напочатку адміністратор системи є розробником розгорнутого застосунку, хоча пізніше цього користувача можна буде видалити.  

## Сторінки шаблону

Сторінки інтерфейсу можуть бути доступним всім, або конкретній ролі. За замовченням в профілі налаштовані наступні сторінки з шаблону:

- Login - сторінка входу в систему користувача
- Registration - самостійна реєстрація користувача, тобто для створення нового користувача
- Info - сторінка повідомлення про відправлення на пошту запиту на підтвердження пошти
- Registered - сторінка повідомлення про про відправлення на пошту запиту на підтвердження пошти
- queryToResetPassword - сторінка запиту на скидання паролю
- ResetPassword - сторінка створення нового паролю при запиті на скидання паролю
- PasswordChanged - сторінка про успішне скидання паролю

При створенні профілю адміністратора йому необхідно надати доступ до таких сторінок шаблону: 

- Modules - сторінка для створення та редагування модулів, що означують доступ до сторінок  
- AdminRoles - сторінка для створення та редагування ролей та надання їм дозволів на доступ до модулів
- UserManagement - сторінка для створення та редагування користувачів 

## Модулі 

**Модуль (Module)** - це посилання на сторінку або групу сторінок. Модулі організовують двухрівневе меню: перший рівень - батьківські модулі, другий - дочірні (рис.1). Таким чином модулі можна вважати пунктами меню, а організація доступу до сторінок зводиться до організації меню сторінок для кожного користувача. Так наприклад у адміністратора системи меню має принаймні один батьківський модуль, куди включені три дочірні модулі - сторінки адміністрування.

![image-20230519102640909](media/image-20230519102640909.png) 

рис.1. Організація меню через модулі

Батьківські модулі можуть бути посиланнями на сторінку або вміщувати дочірні модулі (вкладені пункти меню). Дочірні модулі - є посиланнями на сторінки. У плинній версії шаблону назва модулю що посилається на сторінку має співпадати з назвою сторінки в редакторі. Також є обмеження щодо назви сторінок, вони не повинні бути кирилицею та містити пробіли.

Модулі налаштовуються на сторінці шаблону Modules (рис.2), який доступний тільки користувачам з адміністративною роллю. Там можна створювати та редагувати модулі та організовувати порядок відображення їх в меню.  

![image-20230519103957547](media/image-20230519103957547.png) 

рис.2. Сторінка Modules 

## Ролі

Як вже зазначалося, роль - це група користувачів, яким надаються однакові права щодо доступу до сторінок. Ролі створюються та редагуються на сторінці AdminRoles (рис.3). Так у ролі "Admin" є доступ до батьківського модуля `Management`, який включає три дочірні модулі доступу до адміністративних сторінок. 

![image-20230519105108739](media/image-20230519105108739.png)

рис.3. Сторінка AdminRoles   

На сторінці AdminRoles кожній ролі можна надати певні дозволи `Permissions`,  до модулів з вказаними опціями (рис.4). Обмеження по опціям не є частиною шаблону їх можна реалізовувати розробнику самостійно.

![image-20230519105805860](media/image-20230519105805860.png)

рис.4. Надання дозволів ролям (`Add Permissions To Role`)

## Керування користувачами

Користувачі можуть реєструватися самі в системі, або створюватися адміністратором. У будь якому випадку усіх користувачів та їх налаштування (окрім паролю) видно на адміністративній сторінці UserManagement (рис.5).  

![image-20230519110441820](media/image-20230519110441820.png)

рис.5. Сторінка UserManagement

На цій сторінці також можна видаляти існуючих або добавляти нових користувачів. Варто зауважити, що видалені користувачі по факту не видаляються з бази даних, вони помічаються як видалені.  Натиснувши "Create User" адміністратор системи може добавляти користувача та надавати йому усі необхідні налаштування (рис.6)

![image-20230519110347442](media/image-20230519110347442.png)

рис.6. Сторінка створення користувача

## Самостійна реєстрація користувача

Користувач що бажає зареєструватися повинен зайти на сторінку "Registration" заповнити свої дані та натиснути "Signup".

![image-20230519111835096](media/image-20230519111835096.png)

рис.7. Сторінка самостійної реєстрації користувача користувача

Після цього висвітиться інформаційна сторінка (рис.8) а на пошту буде відправлено листа (рис.9). 

![image-20230519111929343](media/image-20230519111929343.png)

рис.8. Інформаційна сторінка про відправлення на пошту листа для підтвердження пошти. 

![image-20230519111948438](media/image-20230519111948438.png)

рис.9. Лист на пошті.

Натиснення "Confirm" підтвердить справжність пошти і користувачу буде запропоновано зайти в систему через сторінку входу (рис.10). 

![image-20230519113108622](media/image-20230519113108622.png)

рис.10. Сторінка входу користувача.

## Що далі?

У цій частині розділу ми розглянули функціонування авторизаційного модуля з точки зору користувачів. Далі розглянемо реалізацію модуля в серверній та клієнтській частині. 

Далі буде.